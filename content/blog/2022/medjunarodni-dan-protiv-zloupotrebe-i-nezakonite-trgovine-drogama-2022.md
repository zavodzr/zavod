+++
author = "admin"
categories = ["Droge"]
date = "2022-07-07"
description = "Mеđunаrоdni dаn protiv zloupotrebe i nezakonite trgovine drogama – 16. jun 2022. gоdinе"
images = ["/img/main/Picture1.png"]
linktitle = ""
title = "Mеđunаrоdni dаn protiv zloupotrebe i nezakonite trgovine drogama"
type = "post"
+++

Međunarodni dan protiv zloupotrebe i nezakonite trgovine drogama obeležava se 26. juna širom sveta. Obeležavanje ovog datuma, koji je 1987. godine usvojila Generalna skupština Ujedinjenih nacija, ima za cilj mobilisanja pojedinaca i zajednice za podizanje svesti o posledicama upotrebe droga i njihovo podsticanje za aktivan odnos u suzbijanju ovog značajnog društvenog problema.

Slogan kampanje za 2022 godinu **„Briga u vreme kriznih situacija“** naglašava značaj adekvatnog odgovora na izazove povezane sa upotrebom droga tokom zdravstvenih i humanitarnih kriznih situacija. U okviru kampanje apeluje se na sve segmente društva, na vladine i nevladine organizacija i sve zainteresovane strane da preduzmu hitne akcije za zaštitu ljudi, uključujući unapređenje prevencije i lečenja zavisnosti od droga, ali i aktivnosti na smanjenju ilegalne trgovine droga.

Prema izveštaju Kancelarija Ujedinjenih nacija za drogu i kriminal (UNODC) objavljenom 2021. godine, broj korisnika kanabisa u svetu porastao za 18% u prethodnoj deceniji, a u 2019. godini približno 200 miliona ljudi je koristilo ovu drogu, što predstavlja 4% ukupne svetske populacije. Procenjen broj korisnika kokaina u svetu je u 2019. godini bio 20 miliona, 62 miliona ljudi koristilo opioide u nemedicinske svrhe, dok je amfetamine u istoj godini koristilo 27 miliona ljudi. U izveštaju se navodi i da je u prethodnoj deceniji značajno smanjen procenat adolescenata koji misle da je kanabis supstanca koja je štetna po zdravlje.

Prema rezultatima Evropskog školsko istraživanje o upotrebi psihoaktivnih supstanci među učenicima, u Srbiji je 2019. bilo koju drogu tokom života probalo 8,6% učenika starosti 16 godina. Kanabis je najčešće korišćena droga među učenicima prvih razreda srednjih škola u Srbiji. Ovu drogu je tokom života probalo 7,3% učenika prvih razreda srednjih škola, 5,6% učenika u prethodnih 12 meseci i 3,2% u prethodnih 30 dana, sa većom učestalošću među dečacima u poređenju sa devojčicama.

Institut za javno zdravlje Srbije „Dr Milan Jovanović Batut” i mreža instituta/zavoda za javno zdravlje obeležava 26. jun – Međunarodni dan protiv zloupotrebe i nezakonite trgovine drogama, različitim aktivnostima koje uključuju organizaciju skupova za stručnu i opštu javnost, organizovanje tribina i predavanja, pripremu i/ili distribucija informativnog materijala i drugo, a sve aktivnosti podrazumevaju i intenzivnu saradnju sa svim sektorima društva i medijima. Uključivanje što većeg broja partnera u obeležavanje ovog značajnog datuma iz kalendara zdravlja doprinosi daljem jačanju međusektorske saradnje u oblasti smanjenja ponude i potražnje droga.

Izvori podataka  
[International Day Against Drug Abuse and Illicit Trafficking | 26 June](https://www.un.org/en/observances/end-drug-abuse-day)

[World Drug Report 2021 (United Nations publication, Sales No. E.21.XI.8)](https://www.unodc.org/unodc/en/data-and-analysis/wdr2021.html)

[Institut za javno zdravlje Srbije „Dr Milan Jovanović Batut (2020)](https://www.batut.org.rs/download/izdvajamo/EvropskoSkolskoIstrazianje2019.pdf)
