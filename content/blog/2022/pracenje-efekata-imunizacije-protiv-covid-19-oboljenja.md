+++
author = "admin"
categories = ["korona-virus"]
date = "2022-01-26"
description = ""
images = ["/img/main/vakcina.jpg"]
linktitle = ""
title = "Studija praćenja efekata imunizacije protiv covid 19 oboljenja u Srbiji"
type = "post"

+++

Vakcinacija stanovništva je najuspešnija mera za suzbijanje pandemije i prevenciju nastanka bolesti, a posebno je značajna jer smanjuje rizik od teških formi bolesti koje bi zahtevale bolničko lečenje.

Medicinski fakultet u Beogradu sprovodi studiju o imunitetu nakon vakcine protiv Covid 19 infekcije u više gradova u Srbiji, među kojima je i Zrenjanin. U sprovođenju studije u Zrenjaninu učestvuju Zavod za javno zdravlje Zrenjaninu i Dom zdravlja “Dr Boško Vrebalov ” u Zrenjaninu.

Studija ima za cilj da se na odabranom uzorku populacije ispita postvakcinalni imunitet (količina antitela) nakon primene vakcina protiv Covid 19 infekcije. Kao specifični ciljevi studije, postavljeni su određivanje dugotrajnosti imunološke zaštite i procena uticaja pridruženih bolesti na imunološki odgovor kod ispitanika.

U studiji mogu učestvovati sve osobe starije od 18 godina, koje žele da prime prvu dozu vakcine i koje prethodno nisu imale Covid 19 oboljenje (pozitivan test na covid, antigenski ili PCR) uz pristanak za učešće nakon dobijanja detaljnih informacija o studiji. U toku učešća u studiji ispitanicima će se vaditi krv za testiranje na prisustvo antitela protiv Covid 19 pre aplikovanja prve doze vakcine, 15 dana nakon druge doze vakcine, 180 i 360 dana nakon prve doze, ukupno 4 puta.

Oni koji žele da učestvuju u studiji mogu se prijaviti na broj telefona **062/804-11-29**, svakog radnog dana od 7 do 14h kako bi zakazali svoj termin i dobili potrebna obaveštenja i dalje instrukcije.
