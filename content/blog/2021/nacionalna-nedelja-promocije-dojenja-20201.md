+++
author = "admin"
categories = ["Dojenje"]
date = "2021-07-28"
description = "Svetska nedelјa dojenja, 1-7. avgusta 2021. godine i Nacionalna nedelјa promocije dojenja, 3-10. oktobra 2021. godine"
images = [""]
linktitle = ""
title = "Nacionalna nedelјa promocije dojenja"
type = "post"
+++

Svetska nedelјa dojenja svake godine se obeležava u više od 170 zemalјa sveta kako bi se povećalo znanje i svest o značaju i prednostima dojenja i obezbedila podrška dojenju. Svetska alijansa za podršku dojenju (World Alliance for Breastfeeding Action - WABA) inicirala je ovu kampanju kako bi se intenzivirale aktivnosti na zaštiti, promociji i podršci dojenju, a svake godine pažnja je usmerena na različite teme od značaja za dojenje.  
Zvanični datum Svetske nedelјe dojenja na globalnom nivou je od 1. do 7. avgusta, ali se državama, organizacijama i institucijama predlaže da za obeležavanje i aktivnosti povodom Svetske nedelјe dojenja izaberu najprikladnije datume u njihovim zemlјama. U našoj zemlјi Nacionalna nedelјa promocije dojenja obeležava se 40. nedelјe u godini koja simbolično predstavlјa trajanje trudnoće, a ove godine obeležiće se u periodu od 3. do 10. oktobra pod sloganom „Dojenje je naša zajednička odgovornost“.  

Cilјevi Svetske nedelјe dojenja 2021. su:
* Informisati stanovništvo o značaju dojenja
* Uvrstiti dojenje u javno zdravstvenu politiku i programe
* Stvarati partnerstvo sa pojedincima i organizacijama
* Podsticati praksu dojenja  

Majčino mleko je potreba svakog novorođenčeta, odojčeta i deteta do navršene druge godine. Ne samo sastav već je i količina mleka prilagođena uzrastu deteta i njegovim potrebama i zato majčino mleko predstavlјa standard ishrane! Majčino mleko sadrži sve što je potrebno za fizički, psihički, socijalni, emocionalni i saznajni razvoj, razvoj svih čula (vid, miris, sluh, dodir, ukus) i inteligencije (govora i jezika) i štiti od mnogih infekcija i alergija.  

Dojenje je mnogo više od hranjenja. To je proces uzajamnosti. Sisanjem, osim što zadovolјava potrebu za hranom, dete ostvaruje povezanost sa majkom i zadovolјava potrebu za bliskošću, stimuliše razvoj svih svojih čula, postiže bolјi psihomotorni razvoj i razvoj inteligencije.  

Novorođenče treba da bude na majčinim grudima odmah posle porođaja kao prirodni nastavak spone majke i deteta. Prvi podoj trebalo bi da bude odmah posle porođaja jer je novorođenče već tada spremno da sisa (sisa šaku ili okreće glavu kako bi pronašlo grudi – urođeni refleks). Stavlјanjem novorođenčeta na grudi uspostavlјa se kontakt „koža na kožu” odmah po rođenju, podstiče se stvaranje mleka u dojkama i čini lakšim kasniji proces dojenja.  

Posebno je važna podrška zaposlenim majkama koje zbog prirode posla kojim se bave moraju da se vrate na posao vrlo brzo nakon porođaja. Ovim majkama bi poslodavci trebalo da omoguće da doje na radnom mestu. Istovremeno važno je usvojiti javno zdravstvene politike koje ohrabruju žene da doje na radnom mestu i u javnosti. Kako bi se obezbedila optimalna ishrana odojčeta važno je i ograničiti marketing zamena za majčino mleko.  

Pet načina na koje porodica i prijatelјi mogu podržati majku da doji :
* Ohrabrite majku da doji. 
* Pomozite majci sa bebom između podoja kako bi mogla da se odmori ili odspava. 
* Pomozite majci tako što ćete pripremiti hranu bogatu energijom, vitaminim ai mineralima kako bi imala dovolјno mleka.
* Odmenite majku u obavlјanju kućnih poslova.
* Podržite majku da pohađa školu roditelјstva i da nauči više o prednostima dojenja.  

Prednosti dojenja za novorođenče/odojče:
* Obezbeđuje pravilan rast i razvoj
* Podstiče razvoj i sazrevanje odbrambenog sistema
* Smanjuje rizik od gojaznosti
* Podstiče razvoj inteligencije
* Štiti od mnogih bolesti i infekcija
* Smanjuje rizik od dijareje
* Smanjuje rizik od pojave alergija
* Smanjuje rizik od sindroma iznenadne smrti odojčeta.  

Prednosti dojenja za majku:
* Pomaže u uspostavlјanju bliskog kontakta sa detetom
* Štedi vreme i besplatno je
* Daje priliku da se majka odmori dok hrani bebu
* Smanjuje rizik od pojave dijabetesa tipa 2
* Smanjuje rizik od pojave kardiovaskularnih bolesti
* Smanjuje rizik od pojave malignih obolјenja dojke i jajnika
* Smanjuje rizik od postporođajne depresije
* Smanjuje rizik pojave anemije.  

Prethodne godine na kampanju povodom obeležavanja Svetske i Nacionalne nedelјe dojenja je značajno uticala pandemija COVID- 19. Ograničenje okuplјanja kao i opterećenje zdravstvenog sistema ograničili su rad savetovališta za trudnice i škola roditelјstva. Ove godine Svetska nedelјa dojenja usmerena je na povezivanje svih aktera za podršku dojenju na svim nivoima.  

Izvor: {{< target-blank title="https://waba.org.my/wbw/" url="https://waba.org.my/wbw/" >}}



