+++
author = "admin"
categories = ["Imunizacija"]
date = "2021-03-22"
description = "DA POBEDIMO ZAJEDNO I VRATIMO ZAGRLJAJ"
images = ["/img/main/vratimo-zagrljaj.png"]
linktitle = ""
title = "Imunizacija protiv SARS-CoV-2 virusa"
type = "post"

+++

Pandemija korona virusa odnosi mnogobrojne živote, ostavljajući trag ne samo na pojedince, već i na celokupno društvo i ekonomiju širom sveta.  

Svedoci smo da svako može da oboli, a teška klinička slika i lečenje u bolnici mogu da ostave dugotrajne posledice.  

Virus neće sam nestati, na njega ne utiču ni vremenske prilike, ni toplota ni hladnoća, još uvek nema leka.  

Mnogobrojni stručnjaci širom sveta su predano radili na razvoju vakcinakao najefikasnije mere prevencije, koja sprečava da se osoba teže razboli ukoliko dođe u kontakt sa korona virusom.  

<a href="https://vakcinacija.gov.rs/" target="_blanc"><img src="/img/main/vakcinacija_info.png"></a>

<iframe width="720" height="405" src="https://www.youtube.com/embed/C2HUsMnYumY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

<h3 style="color: red">Zašto da se vakcinišemo protiv COVID-19?</h3>

**_Da sačuvamo svoje zdravlje_**  
Sposobnost virusa da izazove bolest je slabija ukoliko je osoba vakcinisana.  

Da li ste čuli da je neka osoba nedavno dobila velike boginje? Sigurno niste, jer je ova bolest koju izaziva virus odavno iskorenjena upravo zahvaljujući vakcinaciji.  

**_Da stvorimo kolektivni imunitet i zaštitimo i one koji ne mogu da budu vakcinisani_**  
Vakcinisanje velikog broja ljudi onemogućava virusu da se lako prenosi. To onda štiti i one koji iz nekog razloga ne mogu da budu vakcinisani. Ako se ne vakciniše veliki procenat populacije, virus će se i dalje nesmetano širiti i odnositi svoje žrtve. Kada se vakciniše dovoljan broj ljudi i stvori kolektivni imunitet biće moguć povratak na način života pre pandemije. Zato je bitno da se svako od nas vakciniše.  

<h3 style="color: red">Koju vakcinu izabrati?</h3>

Sve vakcine protiv COVID-19 koje je odobrila Agencija za lekove i medicinska sredstva su efikasne i bezbedne i zato je bilo koja od njih dobar izbor. Za više informacija pogledajte internet stranicu **_{{< target-blank title="vakcinacija.gov.rs" url="https://vakcinacija.gov.rs/" >}}_**.  

<h3 style="color: red">Da li je vakcina bezbedna?</h3>

Vakcina je bezbedna. Svaka registrovana vakcina je ispitana kroz više faza pre nego što je odobrena za upotrebu. Reakcije koje se mogu javiti nakon vakcinacije obično su blage i kratkotrajne (mogu se javiti bol na mestu uboda i simptomi slični gripu, npr. malaksalost i bol u mišićima, glavobolja ili povišena temperatura) i nastaju usled imunološkog odgovora organizma. Neke ozbiljnije reakcije nakon imunizacije su moguće, ali su izuzetno retke. Sve dosadašnje reakcije na vakcine zabeležene širom sveta su u skladu sa očekivanim efektima i ne predstavljaju prepreku za nastavak vakcinacije.  

Veoma je važno znati da su posledice COVID-19 po život i zdravlje veće nego rizik od reakcije nakon vakcinacije.  

<h3 style="color: red">Da li svako može da primi vakcinu protiv COVID-19?</h3>

Vakcinacije se ne preporučuje osobama koje su alergične na bilo koji sastojak vakcine. Za sada se ne vakcinišu ni deca ni mlađi od 18, odnosno 16 godina, zavisno od vrste vakcine. Ne bi trebalo da se vakcinišete ukoliko imate povišenu temperaturu i druge simptome COVID-19 ili neke neke druge infekcije. Osobe koje boluju od hroničnih bolesti ili su sklone ozbiljnim alergijskim reakcijama treba da se obrate svom izabranom lekaru za sve informacije u vezi sa vakcinacijom.  

Dodatne informacije o vakcinaciji možete da dobijete i od zdravstvenog osoblja prilikom vakcinacije.

<h3 style="color: red">Kada se stiče imunitet nakon vakcinacije?</h3>

Sve vakcine sprečavaju razvoj bolesti COVID-19, nakon primene dve doze koje se daju u razmaku od oko 3 nedelje, ili duže, u zavisnosti od vrste vakcine. Prva doza vakcine neće obezbediti dovoljnu zaštitu. Tek nakon nekoliko nedelja od druge doze vakcine može se očekivati da će najveći broj vakcinisanih biti zaštićen. Dosadašnji rezultati pokazuju da vakcine štite u periodu od najmanje 8 meseci, a očekivanja su da će zaštita trajati i duže.

<h3 style="color: red">Da li vakcinu treba da prime i osobe koje su preležale COVID-19?</h3>

Osobe koje su bile inficirane koronavirusom, bez obzira na to da li su imale simptome ili ne, mogu da budu vakcinisane vakcinom protiv COVID-19, s tim da je potrebno da prođe najmanje četiri nedelje od ozdravljenja, odnosno da osoba bude zdrava u momentu vakcinacije.  

Republika Srbija je među prvim zemljama u Evropi i svetu u kojima je vakcinacija protiv COVID-19 otpočela, a broj vakcinisanih drugom dozom vakcine svakim danom je sve veći.  

Sve dok se ne vakciniše dovoljan broj ljudi neophodno je da se svi pridržavamo mera zažtite.  

Ključne mere zaštite od zaražavanja virusom korona su nošenje maski, higijena ruku i održavanje fizičkog rastojanja među osobama od najmanje dva metra.  

<a href="https://imunizacija.euprava.gov.rs/" target="_blanc"><img src="/img/main/vakcinacija_prijava_web.png"></a>
<a href="tel:0800222334" target="_blanc"><img src="/img/main/vakcinacija_prijava_tel.png"></a>

**_Izvor:_**  
{{< target-blank title="Institut za javno zdravlјe Srbije" url="http://www.batut.org.rs/index.php?category_id=215" >}}  

**_Preuzmite:_**  
[Brošuru](/docs/imunizacija/vakcinacija_brosura_final.pdf)  
[Radio džingl](/docs/imunizacija/dzingl_final_01.wav)  