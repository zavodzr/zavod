+++
author = "admin"
categories = ["Droga"]
date = "2020-07-07"
description = "Više znanja za bolju negu"
images = ["/img/main/wdd2020_logo_en_750.png"]
linktitle = ""
title = "Međunarodni dan protiv zloupotrebe i nezakonite trgovine drogama"
type = "post"

+++

# 26. juni 2020. – Međunarodni dan protiv zloupotrebe i nezakonite trgovine drogama

Rezolucijom 42/112, Generalna skupština Ujedinjenih nacija je 1987. godine proglasila 26. jun Međunarodnim danom protiv zloupotrebe i nezakonite trgovine drogama. Obeležavanje ovog dana je izraz odlučnosti da se ojača delovanje i saradnja u aktivnostima usmerenim na suzbijanje zloupotrebe i trgovine drogama. Ovaj dan obeležava se širom sveta u cilju mobilisanja pojedinaca i zajednice za podizanje svesti o posledicama upotrebe droga po društvo i za aktivan odnos u suzbijanju problema zloupotrebe droga. Podršku u obeležavanju ove kampanje pružaju brojni pojedinci, organizacije i institucije širom sveta.

Ove 2020. godine kampanja se obeležava pod sloganom **_„Više znanja za bolju negu”_**. Slogan je izabran kako bi ukazao na postojanje brojnih dezinformacija u vezi sa drogama i ima za cilj da naglasi značaj adekvatnog informisanja za planiranje i sprovođenje aktivnosti usmerenih na smanjenje negativnog uticaja droga na zdravlje i bezbednost pojedinaca i društva, kao i za poboljšanje međunarodne saradnje na ovom polju.

Uključivanje što većeg broja partnera u obeležavanje Međunarodnog dana protiv zloupotrebe i nezakonite trgovine drogama doprinosi unapređenju javnog zdravlja i daljem jačanju međusektorske saradnje u oblasti smanjenja ponude i potražnje droga.

Više o kampanji na: [https://www.un.org/en/observances/end-drug-abuse-day](https://www.un.org/en/observances/end-drug-abuse-day).
