+++
author = "admin"
categories = ["Čiste ruke"]
date = "2020-05-04"
description = "Medicinske sestre i babice, čista nega je u vašim rukama"
images = ["/img/main/ciste-ruke-2020.png"]
linktitle = ""
title = "Svetski dan higijene ruku u zdravstvenim ustanovama"
type = "post"

+++

Sutra se, pod posebnim okolonostima borbe sa epidemijom COVID-19, obeležava 5. maj - Svetski dan higijene ruku u zdravstvenim ustanovama u okviru Globalne kampanje higijene ruku SZO **_„Sačuvajte živote – operite svoje ruke“_**. Ove godine, posebna pažnja je usmerena na centralnu ulogu koju imaju medicinske sestre i babice u obezbeđivanju kvalitetne zdravstvene zaštite, čiste nege i higijene ruku u zdravstvenim ustanovama.

Medicinske sestre i drugi zdravstveni radnici su junaci na prvoj liniji kontakta koji spasavaju živote od COVID-19. Pozivamo sve da se zahvalimo medicinskim sestrama i babicama, spremačicama i drugim radnicima za izuzetan rad i napor za čuvanje naših pacijenata i kolega u zdravstvenom sistemu, kao i njihovih porodica od infekcija u zdravstvenim ustanovama od COVID-19 i drugih patogena.

Svetski dan higijene ruku u zdravstvenim ustanovama se obeležava se na inicijativu Alijanse za bezbednost pacijenata Svetske zdravstvene organizacije (SZO) u 182 zemlje sveta i oko 22 000 zdravstvenih ustanova. Danas se obležava pod sloganom **_"Medicinske sestre i babice, čista nega je u vašim rukama“_**. Prevencija i kontrola infekcija, uključujući higijenu ruku, jedan je od najvažnijih elemenata inicijative SZO „zdravlje za sve“, jer je to praktičan i na dokazima zasnovan pristup sa pozitivnim uticajem na kvalitet nege i bezbednost pacijenata na svim nivoima zdravstvenog sistema.

Republika Srbija se, kao članica pomenute Alijanse, i ove godine uključila u obeležavanje ovog značajnog datuma i to aktivnostima koji će se kontinuirano sprovoditi tokom cele godine u okviru Kampanje za higijenu ruku, **_a akciju je do sada podržala 61 bolnica u Srbiji, što je najviše u regionu_**.

Republika Srbija se i ove godine uključila u obeležavanje ovog značajnog datuma i to aktivnostima koji će se kontinuirano sprovoditi tokom cele godine u okviru Kampanje za higijenu ruku.

Nosilac Kampanje za higijenu ruku 2020. godine je Ministarstvo zdravlja Republike Srbije u okviru „Drugog projekta razvoja zdravstva Srbije“. Kampanja se sprovodi u saradnji sa Institutom za javno zdravlje Srbije „Dr Milan Jovanović Batut“, mrežom instituta i zavoda za javno zdravlje i Republičkom stručnom komisijom za nadzor nad bolničkim infekcijama.

Planirane aktivnosti koje, između ostalog, obuhvataju procenu trenutnog stanja, dodatnu edukaciju i jačanje kapaciteta zdravstvenih radnika zaduženih za suzbijanje i prevenciju infekcija u bolnicama, donošenje odgovarajućih vodiča i preporuka, kao i nabavku dodatne opreme i sredstava za higijenu ruku u bolnicama, u skladu su sa globalnom inicijativom SZO.

![Svetski dan higijene ruku u zdravstvenim ustanovama foto](/img/main/ciste-ruke-poster-2020.png "Svetski dan higijene ruku u zdravstvenim ustanovama")
