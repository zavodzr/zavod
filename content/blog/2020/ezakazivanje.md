+++
author = "admin"
categories = ["Korona virus"]
date = "2020-11-03"
description = ""
images = ["/img/main/ezakazivanje _980.jpg"]
linktitle = ""
title = "Elektronsko zakazivanje za PCR testiranje na lični zahtev"
type = "post"

+++

Od danas na Portalu eUprava dostupna je nova elektronska usluga {{< target-blank title="eZakazivanje za PCR testiranje na lični zahtev" url="https://euprava.gov.rs/usluge/6096" >}}.

**Kako da zakažete termin?**  
Ukoliko želite da zakažete PCR testiranje na lični zahtev, potrebno je da na Portalu eUprava odaberete uslugu {{< target-blank title="eZakazivanje za PCR testiranje na lični zahtev" url="https://euprava.gov.rs/usluge/6096" >}} i izaberete opciju Pokreni uslugu. Nakon što izaberete željenu laboratoriju, prikazaće se kalendar gde je potrebno da odaberete neki od slobodnih termina.

Testiranje može da se zakaže za najviše 5 članova porodice, ukoliko željena laboratorija prima više lica u jednom terminu. Testiranje može da se zakaže za građane Republike Srbije, strane državljane sa boravkom u Republici Srbiji, kao i za strane državljane bez boravka (turiste).

Nakon što odaberete broj lica koja žele da se testiraju na lični zahtev, potrebno je da popunite sva navedena polja i kliknete na taster Zakaži.

**Da li je potrebno nešto da se plati?**  
Testiranje PCR testom na lični zahtev se plaća. Cena testiranja za građane Republike Srbije i strana lica sa boravkom u Republici Srbiji iznosi 6.000 RSD. Cena testiranja za strana lica bez boravka (turisti) iznosi 14.110 RSD.

Nakon što uspešno zakažete termin, sistem će generisati popunjene uplatnice. U ovom trenutku nije omogućeno elektronsko plaćanje ove usluge, te je neophodno da prilikom testiranja u zakazanom terminu ponesete jedan primerak overene uplatnice kao dokaz o uplati.

Važno: Da biste zakazali termin nije potrebno da budete registrovan korisnik Portala eUprave.

**Takođe, građanima je dostupno i da putem Nacionalnog kontakt centra Ministarstva zdravlja na broju 011/362-0000 zakažu PCR testiranje na lični zahtev svakim radnim danom od 08 do 20 časova.**
