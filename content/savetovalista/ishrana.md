+++
author = ""
categories = []
title = "Savetovalište za pravilnu ishranu"
description = ""
linktitle = ""
images = ["/img/main/food.jpg"]
type = "post"

+++

Savetovalište za ishranu otvoreno je u okviru  Centra za higijenu i humanu ekologiju.  
Cilj savetovališta je:
* rad sa osobama koje žele promeniti svoje navike u ishrani i kroz prihvatanje saveta o ishrani i fizičkoj aktivnosti smanjiti rizik za nastanak bolesti kao i
* pružanje medicinske nutritivne terapije patoloških stanja.  

Danas je gojaznost najčešći poremećaj ishrane. Prekomerna telesna masa i gojaznost su glavni faktori rizika za niz hroničnih bolesti, uključujući dijabetes tip 2, kardiovaskularne bolesti i maligne bolesti.  

Ključ za postizanje i održavanje zdrave telesne mase nisu kratkoročne promene u ishrani. Reč je o načinu života koji uključuje zdravu ishranu, redovnu fizičku aktivnost i balansiranje između broja kalorija koje konzumiramo sa brojem kalorija koje  potrošimo. Održavanje dobre kontrole telesne mase,  doprinosi dobrom zdravlju.  

Pregled se sastoji od:
* procene stanja uhranjenosti, procene prehrambenih navika, procene metaboličkih poremećaja (uvidom u laboratorijske analize), davanje smernica  sa planom ishrane. 
* praćenja postignutih efekata putem kontrolnih pregleda.
Preglede obavljaju:  
dr Dubravka Popović, spec. higijene,  
Dr Saša Petković, spec. higijene  

**Informacije i zakazivanje pregleda:**  
Tel: 023 566 345 lokal 126  
e-mail: higijena1@zastitazdravlja.rs i higijena2@zastitazdravlja.rs  
ili lično u Centru za higijenu i humanu ekologiju Zavoda za javno zdravlje Zrenjanin, dr Emila Gavrila 15, prvi sprat, soba br. 55 i 56.  

Za zakazivanje pregleda nije potreban uput lekara druge specijalnosti.  

Poželjno je doneti rezultate laboratorijskih analiza krvi i urina (kompletna krvna slika, biohemijski pregled krvi koji sadrži rezultate glikemije i lipidnog statusa, a ako postoji neki zdravstveni problem i prateću medicinsku dokumentaciju (prethodne lekarske izveštaje, otpusne liste i sl.). Pregledi spadaju u vanstandardne usluge.  

Cene specijalističkog pregleda: 
* prvi pregled - 1700 din.
* kontrolni pregled  - 500,00 din.